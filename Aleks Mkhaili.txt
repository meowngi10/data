	სკოლაში, რომელიც ამ შემთხვევაში არის მონაცემთა დამმუშავბელი, მოხდა ბენოს, მონაცემთა სუბიექტის პერსონალური მონაცემების დამუშავება, როდესაც ის დარეგისტრირდა ამ სკოლაში და სკოლას გადასცა თავისი პირადი მონაცემები, როგორიცაა პირადი ნომერი, დაბადების მოწმობა და ასე შემდეგ. ასევე, მიმღები პირის, დირექტორის მხრიდან მოხდა ბენოს ჯანმრთელობის მდგორმარეობის შესახებ მონაცემების დამუშავება, კერძოდ, როდესაც დირექტორმა შეიტყო კაზუსში არღეწილი ამბის შესახებ, სავარაუდოდ მასწავლებლებისგან, დაამუშავა ეს ინფორმაცია და გადაწყვიტა, ბენოს მშობლებისგან მოეთხოვა სამედიცინო ცნობის ასლი. ამ მოქმედებას განაპირობებს მონაცემთა დამუშავების ორი საფუძველი, პირველი არის საჯარო ინტერესი, რადგან მთელ სკოლას მოედო პანიკა და მეორე, მესამე პირის/დამმუშავებლის კანონიერი ინტერესი, რადგან ამ ქეისის გამოუძიებლობას მოყვებოდა მშობლების და მასწავლებლების პროტესტი. მონაცემთა დამუშავების პრინციპები არ დარღვეულა, ყველაფერი გაკეთდა კანონიერი მიზნით. ბენოს პერსონალურ მონაცემთა დაცვის უფლება არ დარღვეულა. დამუშავების პროცესი გრძელდება როდესაც ის ეცნობა სამედიცინო ცნობის ასლს. ამის შემდეგ ის იტოვებს ამ ცნობას, შესაბამისად, ბენოს ჯანმრთელობის შესახებ მნიშვნელოვანი ინფორმაციის უსაფრთხოდ შენახვაში იღებს პასუხისმგებლობას, მაგრამ, არღვევს მას, როდესაც რამდენიმე კვირის შემდეგ, მასწავლებლის და მშობლის მოთხოვნის საფუძველზე, გადასცემს ამ ცნობას მიმღებ პირს და მესამე მხარეს. აქედან გამომდინარეობს ძირითადი პრობლემა. დაირღვა დამუშავების პრინციპები, კერძოდ, უსაფრთხოება და კონფიდენციალობა. რაც მნიშვნელოვანია, ბენო არის არასრულწლოვანი, ნებისმიერი ასეთი ქმედების საფუძველი უნდა ყოფილიყო მშობლების ინფორმირება და მათგან ნებართვის აღება. მიმღებმა დაარღვია ბენოს მონაცემის დამუშავების უფლება, როდესაც არ დაუბრუნა ცნობა მშობლებს და განუსაზღვრელი ვადით ის თავისთვის შეინახა. ეს ქმედება არის სრულიად უსაფუძვლო, არ არსებობდა ამის არანაირი რეალური საჭიროება, ამით, დირექტორმა ბენოს ჯანმრთელობის შესახებ მონაცემების დაცვის უფლება დაარღვია, რადგან მესამე მხარეს, ამ შემთხვევაში მშობელს, თავისუფლად შეუძლია გაასაჯაროვოს ბენოს მონაცემები სხვა მშობლებს და პირებს. ამით იზრდება ადამიანების რიცხვი, რომლებიც ფლობენ მოცემულ ინფორმაიას ამის საჭირებოს გარეშე. აღსანიშნავია, რომ ბენოს პერსონალური მონაცემების დამუშავება მოხდა იმ მასწავლებლისა და მშობლის მიერაც, რომლებმაც ცნობა მიიღეს დირექტორისგან.

	დასკვნის სახით შეიძლება ითქვას, რომ დირექტორის მხრიდან სრულიად სამართლიანად განხორციელდა ცნობის მოთხოვნის ფაქტი, მან კანონიერად შეისწავლა ცნობა, მაგრამ დაარღვია ბენოს პერსონალური, კერძოდ ჯანმრთელობის მდგომარეობასთან დაკავშირებული მონაცემების დაცვა, როდესაც ცნობა განუსაზღვრელი ვადით შეინახა, უსაფუძვლოდ და მშობლების დაუკითხავად გადასცა ის სკოლის მასწავლებელს და მშობელს. მოხდა ეთიკურობის პრინციპის დარღვევაც. ამას შესაძლოა მოჰყოლოდა ბენოს მშობლებისთვის სენსიტიური ინფორმაციის გავრცელება სკოლის მასშტაბით, რაც დაუშვებელია და ერთმნიშვნელოვნად არის პერსონალური მონაცემების პრინციპების დარღვევა.




1.	რა განსხვავებაა მონაცემთა დამმუშავებელსა და უფლებამოსილ პირს შორის? 

მონაცემთა დამმუშავებელი არის ფიზიკური ან იურიდიული პირი, რომელიც ადგენს პესონალური მონაცემების დამუშავების ხერხებს, მიზნებს და საშუალებებს. ხოლო უფლებამოსილი პირი ამუშავებს ამ პერსონალურ მონაცემებს დამმუშავებლის სახელით და მისი დავალებით, კონკრეტულად განსაზღვრული წესებით.
 
2.	ვინ იგულისხმება მონაცემთა სუბიექტში?

მონაცემთა სუბიექტი არის ფიზიკური პირი, რომლის პერსონალური მონაცემებიც მუშავდება 
 
3.	რას ინფორმაცია უნდა მიეწოდოს მონაცემთა სუბიექტს მონაცემთა დამუშავების თაობაზე თანხმობის გაცემამდე?
მონაცემების დამუშავების მიზნები, წესები, საშუალებები, ხერხები, დამუშავების კონკრეტული ვადები, უსაფრთხოების ზომები და ასე შემდეგ 
 
4.	რას გულისხმობს და რას ემსახურება მონაცემთა უსაფრთხოების დაცვა?
გულისხმობს, რომ დამმუშავებლის და უფლებამოსილი პირის მიერ უნდა მოხდეს მკაცრი კონტროლი და მონიტორინგი მონაცემების დამუშავებისას. თავიდან უნდა იქნეს აცილებული მესამე პირისთვის გადაცემის ფაქტი, არ უნდა მოხდეს ინფრომაციის უმიზეზოდ გასაჯაროება და ასე შემდეგ. ეს ყველაფერი ემსახურება მონაცემთა სუბიექტის ინტერესებს, რათა მას არ შეელახოს ღირსება, მოადგეს ფიზიკური ან მორალური ზარალი, არ მოხდეს მისი შევიწროება, ჩაგვრა ან არ დადგეს სხვა არასასურველი შედეგი.
 
5.	რა ფუნქციები აქვს მონაცემთა დაცვის ოფიცერს? 
მონაცემთა დაცვის ოფიცრის მოვალეობაა ორგანიზაციაში მიმდინარე პერსონალური მონაცემების დამუშავების პროცესების ზედამხედველობა, მათი შიდა კონტროლი და მონიტორინგი, ასევე, თანამშრომლობა საზედამხედველო ორგანოებთან და ასე შემდეგ.
